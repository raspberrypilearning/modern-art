## Створи витвір сучасного мистецтва з прямокутників

Тепер давай створимо якийсь витвір сучасного мистецтва, намалювавши багато прямокутників різних розмірів та кольорів.

+ Спочатку додай наступний код внизу свого скрипта після коду попереднього завдання, щоб очистити екран після "черепашиного" шедевра і поставити черепаху у звичайному напрямку:
    
    ![знімок екрана](images/modern-reset.png)

+ Ти можеш закоментувати "черепашиний" код, поставивши `#` на початку кожного рядка, щоб він не запускався під час роботи над витвором мистецтва з прямокутників. (Ти можеш розкоментувати його потім, щоб показати свою роботу повністю.)
    
    ![знімок екрана](images/modern-comment.png)

+ Тепер давай додамо функцію, щоб намалювати прямокутник випадкового розміру та кольору у випадковому місці!
    
    Додай функцію `drawrectangle()` (намалювати прямокутник) після інших функцій:
    
    ![знімок екрана](images/modern-rect-function.png)
    
    Якщо ти хочеш зекономити час для набору тексту, то можеш знайти допоміжний код в `snippets.py`.

+ Додай наступний код в кінці `main.py`, щоб викликати свою нову функцію:
    
    ![знімок екрана](images/modern-call-rect.png)
    
    Запусти свій скрипт кілька разів, щоб побачити, як змінюється висота і ширина.

+ Прямокутник завжди однакового кольору і розміщений в тому ж місці.
    
    Тепер тобі необхідно встановити випадковий колір для черепахи, а потім перемістити її у випадкове місце. Агов, ти ж уже створював функції для такого? Чудово. Ти можеш просто викликати їх на початку функції drawrectangle:
    
    ![знімок екрана](images/modern-random-rect.png)
    
    Ого, це — менше роботи і значно легше для читання.

+ Тепер викличемо `drawrectangle()` в циклі, щоб створити якийсь класний витвір сучасного мистецтва:
    
    ![знімок екрана](images/modern-rect-art.png)

+ Хм, це було трохи заповільно, чи не так?! На щастя, ти можеш прискорити черепаху.
    
    Знайди рядок, де ти встановив (-ла) форму (shape) "turtle" (черепаха), і додай виділений код:
    
    ![знімок екрана](images/modern-speed.png)
    
    `speed(0)` означає найвищу швидкість, або ти можеш використовувати числа від 1 (повільно) до 10 (швидко). Поекспериментуй, поки не знайдеш бажану швидкість.